---
title: "Színes-szagos tabok - Visual Studio 2022 (17.3)"
description: 'A Visual Studio 2022 képességei folyamatosan fejlődnek, még az olyan apró részén is mint a tabok. Alapértelmezetten szürke egy sorban elhelyezkedő füleket láthatunk, a végén egy kis lenyílóval. Ez teljesen jól működő megoldás, de van lehetőségünk kicsit személyre szabni. A sor végén található egy fogaskerék is, amire kattintva feljön egy menü innen rögtön könnyedén színezhetjük...'
slug: szines-szagos-tabok-visual-studio-2022-17-3
pubDatetime: 2022-08-23
featured: false
draft: false
author: Szigi
category: 'visual studio'
tags: 
  - "Visual Studio"
---

A Visual Studio 2022 képességei folyamatosan fejlődnek, még az olyan apró részén is mint a tabok. Alapértelmezetten szürke egy sorban elhelyezkedő füleket láthatunk, a végén egy kis lenyílóval.

![Alapértelmezett tabok](./image.png "default tabs")

Ez teljesen jól működő megoldás, de van lehetőségünk kicsit személyre szabni. A sor végén található egy fogaskerék is, amire kattintva feljön egy menü innen rögtön könnyedén színezhetjük a tabokat, így megkülönböztetve őket egymástól. Itt két lehetőségünk van, projektenként, vagy fájlkiterjesztésenként legyen nekik külön színük.

![tab beállítás menü](./image-1.png "tab bar option menu")

Az eredmény pedig így néz ki:

![színezett tabok](./image-2.png "colorized tabs")

A hozzá rendelt színeket kedvünkre megváltoztathatjuk úgy, hogy bármelyik fülön jobb egérgomb után a feljövő menüben a Set Tab Color elemnél megjelentek közül választunk egy kedvünkre valót.

![tab színválasztó](./image-4.png "tab color menu")

Nincs minden tabokkal kapcsolatos beállítás kitéve a gyors elérések közé, ezért érdemes benézni a részletes beállításokhoz. Ezt legegyszerűbben a már említett fogaskerékre kattintva feljövő menüből az Options... elemet kiválasztva tudjuk megtenni. Innen két beállítást emelnék ki az egyik a Show tabs in multiple rows, a másik pedig a Modify dirty indicator.

![document tab beállítások](./image-5.png "tabs and windows options")

Az első bekapcsolásával több sorba tehetjük a tabokat, a másodikkal, pedig a nem mentett fájlok esetén a \* helyet egy nagyobb pöttyöt kapunk a fülre (ez szerintem figyelemfelkeltőbb).

![többsoros tab](./image-6.png "multi row tab bar")

Természetesen az teljesen ízlés kérdése, hogy kinek mennyire tetszenek ezek a dolgok, de talán érdemes egy próbát tenni vele.
